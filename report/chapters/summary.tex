\section{Závěr}
Vytvořil jsem aplikaci včetně backendu a frontendu, ve které jsem implementoval všechny kroky k provedení vyhledávání, od extrakce melodie až k zobrazování výsledků v uživatelském rozhraní. Výsledná aplikace kromě samotného vyhledávání může sloužit jako dobrá ukázka výhod či nedostatků obou implementovaných algoritmů -- LCS a DTW. Při implementaci jsem měl možnost naučit se práci s novými technologiemi (např. Django) či osvěžit si znalosti u jiných. Kvůli použití knihovny \textit{Mido} jsem musel hlouběji pochopit standard MIDI, což považuji za spíše pozitivní zkušenost (i když má standard MIDI své mouchy). Obecně bych jak zkušenost při práci na projektu, tak konečný výsledek hodnotil kladně.